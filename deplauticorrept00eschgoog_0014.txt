9

non correptorum vocabulorum numerum non respexit, tamen
observavit apud poetas scaenicos syllabas non corripi nisi in
pronuntiatione quoque correptas nec unquam vocalem natura
longam lege, quae brevis breviantis vocatur, correptam esse
nisi in ultima vocabuli syllaba. “

His sententiis allatis puto non iam supervacaneum videri
hanc quaestionem de integro tractari. Quod ut quam accura-
tissime fiat, non solum correptae voces, sed etiam quarum
altera longe legitur, enumerari debent, ut vel solo numero
allato appareat, num lex ad omnia vocabula iambica mensura
incipientia pari modo pertinens statui possit. Tum quae verba
in vulgari pronuntiatione non correpta esse apparebit seiungenda
sunt ab eis, quae correpta sunt; denique corripiendi lex ex
ipsis vocabulis correptis demonstranda est. Quaestionem autern
ita institui, ut agerem primum de vocabulis trium syllabarum,
deinde de eis, quae plus quam tres habent syllabas.

I. Verba trium syllabarum.

A. Declinationis formae.

1. non correptae.
a) altera syllaba positione
b) altera syllaba natura longa est.
2. correptae.
a) ictus in prima est syllaba.
a) altera positione
β) altera natura longa est.
b) ictus in tertia est syllaba.
a) altera positione
β) altera natura longa est.

B. Coniugationis formae.
l. non correptae.
a) altera positione
b) altera natura longa est.

 

